---
title: 'Popołudnie'
layout: 'item'
itemOrder: 7
description: 'Muzyka, słowa, wokal: Piotr Markiewicz'
---

Na skraju miasta<br/>
gdzie jest alejka<br/>
gdzie nowy asfalt<br/>
gdzie zimą zaspy<br/>
a latem jaskra<br/>
poletko w kwiatkach<br/>
<br/>
Gdzie życie płynie<br/>
gdzie nikt nie biegnie<br/>
nie chodzi tłumnie<br/>
żyje jeden człowiek<br/>
co wolne ma<br/>
popołudnie<br/>
<br/>
W pierwszej chwili<br/>
zaskoczony jest<br/>
bo tak jak okazja<br/>
nieoczywista jest<br/>
tego człowieka<br/>
sytuacja własna<br/>
<br/>
Nigdzie nie musi<br/>
nigdzie nie trzeba<br/>
nic na asapie<br/>
w takim terminie<br/>
prawie sam siebie<br/>
za głowę złapie<br/>
<br/>
Może czegoś nie wiem<br/>
może nie pamiętam<br/>
może coś leży odłogiem<br/>
chodzi po domu<br/>
sprawdza na biurku<br/>
z płyty pilśniowej<br/>
<br/>
Fiszek tam kilka<br/>
z nich płynie logika<br/>
nic nie jest pomyłką<br/>
wychodzi jednak<br/>
że ma faktycznie<br/>
popołudnie dla siebie tylko<br/>
<br/>
Oj co ja zrobię<br/>
co ja wszak pocznę<br/>
czym zająć myśli<br/>
w co ręce włożyć<br/>
co tu przedsięwziąć<br/>
urzeczywistnić<br/>
<br/>
Może nasamprzód<br/>
nim jeszcze takiego<br/>
nic się nie stało<br/>
w pokoju siądę<br/>
w fotel wygodnie<br/>
posadzę ciało<br/>
<br/>
I siedział tam w sumie<br/>
trochę z uśmiechem<br/>
trochę w zadumie<br/>
człowiek co wolne<br/>
na skraju miasta miał<br/>
popołudnie<br/>
<br/>
W takiej kondycji<br/>
zostawmy tę to<br/>
anegdotę<br/>
jest popołudnie<br/>
jest człowiek<br/>
jest fotel
