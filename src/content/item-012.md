---
title: 'Piramida'
layout: 'item'
itemOrder: 12
description: 'Muzyka: Piotr Markiewicz i Radosław Dutkiewicz<br/>Słowa, wokal: Piotr Markiewicz<br/>Tekst z wykorzystaniem fragmentu utworu Jerzego Kiersta "List"'
---

Wiem, że czas na kolonii<br/>
ucieka w podskokach jak potok,<br/>
ale wśród śmiechu nie zapomnij<br/>
o mej prośbie... niewielki z nią kłopot.<br/>
<br/>
Otóż, proszę cię, Zdzisiu, bardzo<br/>
byś oprócz piłki i grania w piłkę,<br/>
miał również na uwadze<br/>
inne zajęcia kolonijne.<br/>
<br/>
Sport, ruch i wszelkie zawody –<br/>
rzecz ważna, co drugi tak powie,<br/>
jednakże nowoczesny<br/>
nie samą siatkówką żyje człowiek.<br/>
<br/>
Czy maszże pojęcie, Zdzisiu,<br/>
czym jest piramida majątkowa?<br/>
Ile problemów rozwiązuje w życiu?<br/>
Może byś się zainteresował?<br/>
<br/>
Chodzi o to by zysk uczestnika,<br/>
który w drabinie wyżej<br/>
mnożyli nowi następni, acz<br/>
stojący w strukturze niżej.<br/>
<br/>
Kolonia wszak sprzyja namysłom,<br/>
dlatego w luźniejszym momencie<br/>
mógłbyś strukturę przeniknąć –<br/>
wszystkim to wyjdzie na lepsze.<br/>
<br/>
Jak ten podskoczy, tamten zarobi.<br/>
Ten się ustawi, ów usadowi.<br/>
Jak ów zarobi, tamten się wdrapie.<br/>
Któryś podskoczy, któryś załapie.<br/>
<br/>
I nie mów, że to nudnawe –<br/>
wuj właśnie podjął starania,<br/>
Twój ojciec już w piramidzie –<br/>
bardzo Cię, Zdzisiu, nakłaniam.<br/>
<br/>
Refren:<br/>
Piramida się przyda?<br/>
Się przyda!
